---
layout: sivu
title: Osaamistavoite ja suoritusperiaate
---

Opintojakson suoritettuaan opiskelija kykenee jäsentämään web-selaimessa toimivan sovelluksen **hallittavaksi olioista ja moduuleista** muodostuvaksi kokonaisuudeksi. Opiskelija osaa myös soveltaa selainohjelmoinnissa yleisesti käytettyjä **ohjelmakirjastoja** sekä hyödyntää uusia web-selaimien tarjoamia **ohjelmointirajapintoja**. 

Opintojakson toteutusperiaatteena on **ongelmakeskeinen ohjattu itseopiskelu**. Kurssi on jaettu seitsemään osaan, joista kunkin ytimen muodostaa tiettyyn teemaan keskittyvä tehtäväsarja. Tehtäväkuvaukset ovat webissä varustettuna linkeillä teoriaan ja vastaaviin esimerkkeihin. Kontaktitunneilla (8x3h) tapahtuu teeman ”briiffausta” ja niiden aikana saa tukea tehtävien ratkaisuille sekä opettajalta että useimmiten myös toisilta opiskelijoilta. Kurssi on aikataulutettu siten, että kukin teema on esillä kahdella kontaktiopetuskerralla ja niin, että kullakin kontaktikerralla on esillä kaksi eri teemaa (lukuun ottamatta ensimmäistä ja viimeistä kertaa, jotka keskittyvät ainoastaan yhteen teemaan). **Kontaktitunneille ei ole velvoitetta osallistua**. Tukea saa myös tähän varattujen Moodle-työkalujen kautta. Tehtävät ratkaistaan tyypillisesti täydentämällä webistä ladattavissa olevaan sovellusrunkoa, joka sisältää usein myös testikoodin. Ratkaisuna laadittava tiedoston palautetaan Moodleen.  **Arvosana perustuu suurelta osin ratkaistujen tehtävien määrään**. **Tentin** avulla lähinnä varmistetaan opiskelijan oma panos tehtävien laatimisessa. Tentit suoritetaan atk-luokassa tenttiä varten laaditussa virtuaalikoneessa, johon on asennettu kehitysympäristö ja tukidokumentaatiota. Tenttien osalta siirrytään mahdollisuuksien mukaan EXAM-järjestelmän käyttöön.

