---
layout: sivu
title: Tehtävä 3.0
exercise_template_name: W3E00.PuhelinmuistioH1
---

## Puhelinmuistio

Tämän osan tehtävien lähtökohtana on [Tehtävän 2.4](../../osa2/tehtava24) ratkaisuksi laadittu puhelinmuistio. Sovelluksen osia kuitenkin toteutetaan perus-JavaScriptin sijaan tukeutumalla *jQuery*- ja *Mustache*-kirjastoihin. [Tehtävässä 3.1](../tehtava31) kontrollerin toteutuksessa sovelletaan *jQueryä*. [Tehtävän 3.2](../tehtava32) näkymä rakennetaan *jQueryllä*. [Tehtävässä 3.3](../tehtava33) käytetään *Mustachea* näkymän toteutuksessa. [Tehtävän 3.4](../tehtava34) käyttämä data talletetaan palvelimelle. Mallin palvelimelle tekemät pyynnöt rakennetaan *jQueryllä*.

Sovellus rakentuu [Tehtävään 2.4](../../osa2/tehtava24) verrattuna jonkin verran eri tavalla. Halutessasi voit muodostaa **ensin** tässä kuvatun **perus-JavaScript -perustaisen ratkaisun** jäsentäen Tehtävän 2.4 tuotoksesi hivenen toisella tavalla. Projektipohjan testeineen voi ladata tältä sivulta.

`muistio`-olioon on paketoituna *mallin* ja *näkymän*  muodostinfunktiot sekä funktiot *näkymän* ja *kontrollerin* alustamiseksi:

![Puhelinmuistio-olio](../img/olio30.png "Puhelinmuistio-olio")

Funktiot sijaitsevat tiedostoissa `model.js` (*Model*), `view.js` (*initView*, *View*) ja `controller.js` (*initController*).  Koko sovelluksen alustus on tiedostossa `app.js`:

{% highlight javascript %}

window.onload = function() {
  
    var model = new muistio.Model();   
    var view = new muistio.View();

    muistio.initView(model, view);
    muistio.initController(model, view);        
};

{% endhighlight %}

Alustuksen jälkeen muistio toimii seuraavan kaavion mukaan: 

![Puhelinmuistio-oliokaavio](../img/kaavio30.png "Puhelinmuistio-oliokaavio")


Kontrollerin roolin hoitavat *Html-dokumentissa* olevien panonappien (etsi, lisää, poista) click-tapahtumien käsittelijät, jotka kutsuvat *mallin* (`annaNumerot`, `lisaaNumero`, `poistaNumero`) ja *näkymän*  (`hahmonna`) metodeja halutun toiminnan aikaansaamiseksi. UML-luokkaesityksenan malli[^1] ja näkymä ovat seuraavanlaisia: 

[^1]: Huom. mallin metodit `lisaaNumero` ja `poistaNumero` eivät palauta mitään arvoa.

![Puhelinmuistio-luokat](../img/luokat30.png "Puhelinmuistio-luokat")

Näkymän alustaja (`initView`) määrittelee dokumentin paikan (`asetaPaikka`), johon näkymä rakentaa käyttöliittymän. Kontrollerin alustaja (`initController`) kytkee dokumentin *Etsi*- ja *Lisää* -nappien *click*-tapahtumille käsittelijät sekä välittää näkymälle (`asetaPoista`) funktion, jonka se kytkee rakentamiensa *Poista* -nappien käsittelijäksi.

Koodipohjassa on seuraava merkkaus:

{% highlight html %}

    <body>

        <h1>Puhelinmuistio</h1>

        <div id="lomake">
            <label>Nimi: <input id="nimi"/></label>
            <br/>
            <label>Puhelinnumero: <input id="numero"/></label>
            <br/>
            <button id="etsi">Etsi</button>
            <button id="lisaa">Lisää</button>
        </div>

        <div id="luettelo"></div>

        <script src="js/app.js"></script>        
        <script src="js/model.js"></script>
        <script src="js/view.js"></script>
        <script src="js/controller.js"></script>

    </body>
{% endhighlight %}

*Näkymä* rakentaa ("hahmontaa") käyttöliittymän `div`-elementin (`id="luettelo"`) sisällöksi seuraavaan tapaan:

{% highlight html %}

  <div id="luettelo">
  
    <h2>Henkilön Bart numerot</h2>
    
    <ul>
    
      <li>111-222<button 
        data-nimi="Bart" 
        data-numero="111-222">X</button>
      </li>
      
      <li>333-444<button 
        data-nimi="Bart" 
        data-numero="333-444">X</button>
      </li>
      
    </ul>
    
  </div>
{% endhighlight %}


Tehtäväpohjassa on kolme testijoukkoa. `SpecMuistioModel.js` testaa *mallia*, `SpecMuistioView.js`[^2] *näkymää* ja `SpecMuistio.js` koko sovellusta käyttöliittymän kautta:


    Puhelinmuistio - Model:
        lisää numeron henkilölle
        ei lisää samaa numeroa kahteen kertaan
        lisää henkilölle useita numeroita
        ei lisää henkilön numeroa toiselle henkilölle
        lisää numeroita monelle henkilölle
        ei poista numeroa, jos poiston hakuehto (nimi) ei toteudu
        ei poista numeroa, jos poiston hakuehto (numero) ei toteudu
        poistaa numeron toteutuvilla hakuehdoilla
        poistaa viimeisenkin numeron muistiosta
        palauttaa luettelon, jonka kautta ei voi lisätä numeroa muistioon

    Puhelinmuistio - View:
        ei kaadu, jos paikkaa hahmonnettavalle käyttöliittymälle ei ole asetettu
        ei kaadu, jos paikkaa hahmonnettavalle käyttöliittymälle ei löydy
        rakentaa käyttöliittymään h2-otsikon, joka sisältää henkilön nimen
        rakentaa käyttöliittymään henkilön puhelinnumerot sisältävän ul-listan
        ei rakenna käyttöliittymään li-elementtejä, jos henkilöllä ei ole puhelinnumeroita
        rakentaa käyttöliittymään puhelinnumeroille "X"-otsikoidut poisto-napit (button)
        asettaa poisto-napeille click-tapahtuman käsittelijän
        ei kaadu, vaikka poisto-funktiota ei ole määritelty
        ei kaadu, vaikka poisto-funktio ei ole oikeaa tyyppiä (function)

    Toiminta käyttöliittymän kautta:
        esittää lisäyksen jälkeen henkilön nimen ja numeron sivulla
        ei esitä henkilölle samoja numeroita
        esittää lisäysten jälkeen henkilöllä useita eri numeroita
        ei esitä henkilölle toiselle henkilölle lisättyä numeroa
        esitää useille henkilöille lisättyjä numeroita
        ei esitä henkilöltä poistettuja numeroita
        esittää henkilölle lisätyn numeron, vaikka se on poistettu toiselta henkilöltä

[^2]: Osuvampi otsikko näkymän (View) "*ei kaadu, jos ...*" -testeille voisi olla "*ei kaadu, vaikka ...*". Näkymä voi kaatua myös aivan muusta syystä.

Tämän tehtävän ratkaisua **ei palauteta**, mutta se lienee luonteva lähtökohta Osan 3 muille tehtäville.

Halutessaan voi myös ladata tämän tehtävän erään [esimerkkiratkaisun]({{site.baseurl}}/koodi_pohjat/W3E00.PuhelinmuistioH1.E.zip).

#### Päivityksiä

161013

* lisätty viite esimerkkiratkaisuun

161006

* lisätty testeihin liittyviä täsmennyksiä

#### Alaviitteet



