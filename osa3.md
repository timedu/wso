---
layout: sivu
permalink: /osa3/index.html 
title: 3. Kirjastoista - jQuery, Mustache
---


> Selainohjelmistojen tekemiseen on huomattava määrä valmiita kirjastoja, joiden yksi tarkoitus on poistaa joidenkin selainten tietynlaiset JavaScript-syntaksin vaatimukset. Kirjastot tarjoavat myös apufunktioita toistuvan koodin ja toiminnallisuuden vähentämiseen. 
>
> [jQuery](http://jquery.com/) on JavaScript-kirjasto, jonka tarkoitus on helpottaa selainohjelmistojen toteutusta. Se tarjoaa tuen mm. DOM-puun muokkaamiseen, tapahtumien käsittelyyn sekä palvelimelle tehtäviin kyselyihin, ja sen avulla toteutettu toiminnallisuus toimii useimmissa selaimissa.
>
> Selainohjelmistojen rakennetta suunniteltaessa yksi huolenaihe on sivun näkymien järkevä hallinta.  Näkymätemplatet ovat HTML-koodipätkiä, jotka sisältävät halutun HTML-rakenteen sekä paikat datalle. Eräs projekti näkymätemplatejen generointiin on [Mustache.js](https://github.com/janl/mustache.js).


Edelliset lainaukset on poimittu [kurssilukemiston]({{site.baseurl}}/weso/) luvusta 
[10. Valmiit JavaScript-kirjastot]({{site.baseurl}}/weso/#10-Valmiit-JavaScript-kirjastot), joka esittelee lyhyesti *jQuery*- ja *Mustache*-kirjastoja. 

#### Tehtävät

Tämä osa sisältää neljä tehtävää, joiden yhteydessä muokataan edellisten tehtävien ratkaisujen myötä syntynyttä puhelinmuistio-sovellusta siten, että sovelluksessa tukeudutaan *jQuery*- ja *Mustache*-kirjastoihin.

[Tehtävässä 3.1](tehtava31)  *jQueryn* avulla paikannetaan dokumentista elelemttejä ja asetetaan elementeille tapatumakäsittelijöitä. [Tehtävässä 3.2](tehtava32) muokataan *jQueryllä* DOM-puuta. [Tehtävässä 3.3](tehtava33) rakennetaan näkymä käyttäen *Mustachea*. [Tehtävässä 3.4](tehtava34) välitetään *jQueryn* keinoin palvelimelle palvelupyyntöjä.
